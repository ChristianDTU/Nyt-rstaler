 Vi har inden for kort tid haft to valg. Et til kommunerne og et til Folketinget. Der er sikkert nogen, der synes, det er for meget af det gode. Og det er også en kendskærning, at vi har haft valg hver andet år i de seneste år. Og der er nogen, der mener, at dette er udtryk for en vis opløsning af vores demokrati. Jeg vil gerne tilkendegive, at vi skal søge at undgå valg i utid. Men jeg vil også have lov at sige, at valg jo egentlig er udtryk for, at vi i Danmark har en lykkelig situation. Når det er nødvendigt, frit spørger befolkningen, hvorledes vores folkestyre skal være sammensat. Der er nu dannet en regering, og jeg tror, det er godt, den er dannet, inden vi går ind i det nye år. Jeg tror, det er et godt år for Folketinget, som starter sin samling den 12. januar. Der er ingen tvivl om, at vi kommer til at stå over for meget store opgaver. Men det vil enhver anden regering også gøre. Og vi ved også, at vort erhvervsliv, vort folketing, ja også befolkningen, kommer til at møde mange af de problemer, som også regeringen møder. Men hverken I eller vi og befolkningen må lade os lamme. Vi skal handle, og vi må finde frem til måder. Vi skal samarbejde på. Der er i øjeblikket en bølge af arbejdsløshed over store dele af verden. Og selvom vi i Danmark har fået flere arbejdspladser, end da krisen begyndte, så er det alligevel en kendskærning, at vi lige før jul kunne notere 300.000 arbejdsløse. Der er dem, der mener, at der ikke er noget at gøre ved arbejdsløsheden. Jeg mener, at denne opfattelse ikke er rigtig. Men på den anden side må vi erkende, at vi kan ikke ved egen hold afskaffe arbejdsløsheden. Vi kan begrænse den. Vi kan gøre alt, hvad der er muligt for at skaffe nye arbejdspladser. Og vi kan også tilbagebringe en bedre fordeling af det arbejde, der nogle gange er. Arbejdsløsheden i Danmark er steget mindre, end den er steget i Europa. I almindelighed. Og det skyldes, at vi bevidst har sat ind på at forøge danske vares konkurrenceevne. Det skyldes, at vi har hjulpet mange til en efterlønsordning. Det skyldes, at vi har gennemført en lang række erhvervs- og beskæftigelsesfremme foranstaltninger. Men det er alt sammen ikke nok. Noget af det vigtigste er at skabe tillid. Ikke bare blandt arbejdsmarkedsorganisationer, men også ude på det. Det vi kalder gulvet mellem arbejde og funktionære og ledelse. Vi må undgå en eksplosiv udvikling i pengeindkomsterne her i landet. Til gengæld må vi så love at sikre reallønnen først og fremmest for de almindelige indkomster. Og vi må også fastholde det sociale sikkerhedsnet. Så er der bedre muligheder for at kunne bakke op bag en erhvervsfremme politik, som kan betyde nye investeringer. I arbejdspladser. Vi skal hjælpe landbruget over den krise, som store dele af landbruget er ude i. Der er mange arbejdspladser, og de skulle gerne bevares. Vi skal have boligbyggeriet op på et mere rimeligt niveau. Både for bygningsarbejdernes skyld, for håndværksmesterne og fordi byggeriet også er ved at blive en betydelig eksportvare. Vi lever under en international høj rente. Det er derfor, at vi så gerne vil have en reform, som kan fremme kapital til en mere rimelig rente, end den der generelt og i store dele af verden, nu engang er gældende. De mange unge arbejdsløse er så afgjort det største problem. Det er vinter nu. Men inden sommerferien, så er det nødvendigt, at Folketinget især får gennemført en lang række foranstaltninger, som virkelig kan dæmme op og gøre noget ved den uhyggelige udvikling for de unge arbejdsløse. For cirka tre måneder siden var jeg gæst hos den kinesiske regering. Det var en stor oplevelse at komme til Kina. En helt anden natur, en anden kultur, en anden levestandard og en anden levemåde. Alt var anderledes. Jeg kunne naturligvis kun komme til at få kontakt med og tale med en meget, meget lille del af den en milliard indbyggere, der er i dette kæmpe rige. Men mit indtryk var, at de var glade. De får mad hver dag. De har godt tøj på kroppen. Men boligstandarden, ja, der er der ingen tvivl om, at Kina er et uland. Jeg bad flere gange den bilcourtesie, som man jo kører i, når man er på officielt besøg, om at stoppe på steder, hvor man var totalt uforberedt på vores besøg. Og hvad oplevede vi? Kineserne bød os indenfor i deres lille hus, deres hytte eller måske deres klippe eller jordhule. Hvad bestod det af? Et lille rum, et ildsted og en seng, der i øvrigt var lagt på stene. Hvad var malerierne i disse stuer? Det var udklip fra kulørte blade, der var klistret op på væggen. Og et miniatyr-tv kunne man møde selv eller ofte i de mest primitive hytter. Det var fortid og nutid, der mødtes. Men det, der var det afgørende, var, at kineserne var glade og stolte over de fremskridt, som det videre har gjort. Nå, sådan er det vist nok også herhjemme. Og alligevel må jeg konstatere, at det er vældig svært at bære en realdøns nedgang, selvom det niveau, fra hvilket vi får en realdøns nedgang, er meget højt. Jeg oplevede også noget andet i Kina, nemlig at komme op på den kinesiske mur. Det fik mig til at tænke tilbage i historien, på det tidspunkt, hvor det var muligt at dele verden op og sige, her er vores land. Det isolerer vi ved en meget høj og stærk mur, og så kan vi holde alt udefra ude. Men den tid er jo forbi. Den er forbi for Kina, og den har længe været forbi for Danmark. Verden hænger i høj grad sammen. Jeg møder ofte det synspunkt, hvorfor vi i det lille Danmark skal interessere os for at bruge penge og bruge tid på f.eks. at hjælpe den tredje verden. Hvorfor skal vi også interessere os for militærdiktaturer, f.eks. i de synspunkter, der er i den tredje verden? Hvorfor skal vi også interessere os for at bruge penge og bruge tid på at hjælpe den tredje verden? Hvorfor skal vi også interessere os for at bruge penge og bruge tid på at hjælpe den tredje verden? Hvorfor skal vi også interessere os for USA's støtte til antifolkelige kræfter nogle steder i verden? Og hvad med Afghanistan? Det er langt væk. Skal vi ikke kritisere Sovjets invasion der? I den forbindelse kommer jeg jo i tanke om, at den sovjetiske ambassadør i nytår, 1990, i mellem jul og nytår 1979, opsøgte mig på Marienborg og meddelte, sovjetiske tropper er gået ind i Afghanistan på invitation af den afghanske regering. Men militærdiktaturer, besættelser eller hvad man nu kalder det, besættelser med eller uden invitation, de har en tendens til altid at vare for længe. Det er derfor også rimeligt, at vi har en frygt, for eksempel for det der sker i Polen. Polen er vores nabo. Der er tale om en folkelig rejsning mod et stift og udemokratisk system. Og nu undertrykkes det ved militærundtagelsestilstand. Jo, tingene hænger sammen. Vi er en del. Vi kan ikke isolere os. Her gælder ingen mur. De økonomiske vanskeligheder er ikke specielt danske problemer og danske vanskeligheder. Verden er i ulige vægt. Den er lammet i retning af at kunne skaffe flere arbejdspladser. Den bølge af arbejdsløshed, som også vi møder, giver sig for eksempel udslag i, at der er 10 millioner arbejdsløse alene i Europa. Men trods de modsætninger, der er, så er det nødvendigt, at vi samarbejder internationalt om at løse de økonomiske problemer. Det er nødvendigt, at vi også fastholder den dialog, som alligevel skal gøre forsøg på at skabe afspænding i verden. Afspænding. Ja, ikke mindst den faretruende udvikling på atomvåbenes område fortæller os, at afspænding er mere vigtig end nogensinde. Det er vigtigt at sige fra overfor det vanvittige kapløb om at få de største lagre af disse uhyggelige våben. Derfor sætter jeg min liv til, at de forhandlinger, der nu er i gang mellem USA og Sovjet, må ende i, at fornuften sejrer. Det, som vi kalder den økonomiske krise eller tilbageslaget, det har vi måske også en vis sammenligning med i Bibelen. Man taler om de syv maureår og de syv fedeår. Desværre må jeg sige, at der ikke er udsigt til, at vi efter syv maureår nu står overfor syv fede. Men lidt mindre kunne jo også gøre det. Og hvad med de syv maureår, vi har gennemlevet? Må det ikke være en overdrivelse at kalde dem det? Syv lidt mindre gode år, det er, hvad vi har haft. Så vi håber på, at de næste syv år bliver bare lidt bedre. Der er i hvert fald nogle lyspunkter. Vores eksport er i betydelig stigning. Vi har en bedre balance på vores samhandel med udlandet end nogensinde tidligere. Det er en vigtig forudsætning for at løse mange problemer. Vi vil også få en række fordele af den olie og den naturgas, som efterhånden kommer op fra Danmarks undergrund. Det vil betyde meget for os på det valutariske område. I mængder er dette noget helt nyt for Danmark. Men vi skal ikke tage forskud på disse herligheder. For så store er disse herligheder nu heller ikke. Men jeg ønsker alle et godt nytår.